# A Magyar Űrprogram

## A játék összetevői:
- 8 db hatoldalú dobókocka (rakéta elemei)
- 1 db hatoldalú dobókocka (opcionális küldetés kiválasztás)
- papír
- ceruza

## A játék célja:
A dobókockákból űrrakéta építése, amivel különböző küldetéseket hajtunk vége. A sikeresen végrehajtott küldetések után pontot kapunk. A játék végén a legtöbb pontot gyűjtő játékos nyer.

## A játék fázisai:
1. Dobás a dobókockákkal
1. A rakéta megépítése
1. A végrehajtandó küldetés kiválasztása és kihirdetése
1. A küldetés végrehajtása
1. Pontozás

## A fázisok részletezése
1. A játékos dob 8 db dobókockával
1. A játékos kiválasztja a dobókockák közül az összes legkisebb értékűt, majd ezeket egymás tetejére rakja. Ezután a játékos dönthet, hogy megismétli a 2) lépést vagy befejezi a rakéta építését.
1. A játékos dob az opcionális küldetést meghatározó dobókockával, hogy meghatározza, hogy milyen opcionális küldetést hajthat vége (1-2: Orbitális repülés, 3-4: Holdra szállás, 5-6: Űrséta) A Szub-orbitális repülés: Ez a küldetés mindig választható. A játékosnak a rakétát a fejmagassága fölé kell emelnie, majd visszahelyeznie a kilövő állomásra (asztalra).
1. Opcionális küldetések: A játékos választhatja, hogy a szub-orbitális repülés helyet az opcionális küldetés kockával meghatározott küldetést hajtja végre plusz pontokért:
   1. Orbitális repülés: A játékos a rakétájával felszállás után megkerüli a saját fejét, majd leszáll.
   1. Holdra szállás: A játékos a rakétájával felszállás után leszáll a saját feje tetejére.
   1. Űrséta: A játékos a szub-orbitális repülésen leírtak alapján felemeli az űrhajóját majd a legfelső kockát az egyik kezével legalsó kocka alá helyezi. Ezután pedig a másik kezével a legalsó kockát áthelyezi a legfelső kocka tetejére. A leszállást ugyan azzal a kézzel kell végrehajtani, amivel a felszállás történt.
1. A játékos végrehajtja a kiválasztott küldetést. Végrehajtáskor kizárólag a legalsó kockát lehet fogni két ujjal.

## Pontozás
- Ha a rakétáról a küldetés végrehajtása közben leesik kocka a küldetés 0 pontot ér. A pontozási fázis véget ér.
- Ellenkező esetben a játékos megkapja a rakétát alkotó dobókockák pontértékének összegét.
- Ha a játékos opcionális küldetés is hajtott végre akkor:
    - a kockák közül amik nem kerültek bele a rakétába kiválaszthat 1 db-ot azok közül amik a legkisebb értékűek és hozzáadhatja a pontszámához.
    - ha a játékos minden kockáját felhasználta az űrhajó megépítéséhez további 6 pontot kap.

### Pontozás példa:
- A játékos kockadobásának eredménye:
- 2, 2, 4, 4, 5, 6, 6, 6
- A játékos űrhajót épít a 2, 2, 4, 4, 5 kockákból
- A játékos végrehajt egy sikeres Holdra szállást
- Ekkor megkapja 
  - a rakétát alkotó kockák összesített pontértékét: 2 + 2 + 4 + 4 + 5 = 17
  - a sikeres opcionális küldetés végrehajtása miatt a maradék 3 db kockából választ egyet és hozzáadja a pontszámához: 17+6 = 23
- Így a játékos ebben a körében összesen 23 pontot szerzett.
## A játék vége
A játék 5. fordulója utána  játékosok összeadják az egyes fordulóikban kapott részpontszámokat, majd a legnagyobb összpontszámú játékos nyer. Egyező pontszám esetén, a legnagyobb pontszámmal rendelkező játékosok megosztoznak a győzelmen.

~~~
Készítő:
Kovács Viktor
crusader8@gmail.com
2021 január
~~~
This work is licensed under a
[Creative Commons Attribution 4.0 International License][cc-by-nc-sa].

[![CC BY 4.0][cc-by-nc-sa-image]][cc-by-nc-sa]

[cc-by-nc-sa]: http://creativecommons.org/licenses/by-nc-sa/4.0/
[cc-by-nc-sa-image]: https://i.creativecommons.org/l/by-nc-sa/4.0/88x31.png
